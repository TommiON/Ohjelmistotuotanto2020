## Referaatti scrumban-aiheisesta kandityöstä

[Scrumban-menetelmän käyttö ketterässä ohjelmistokehityksessä](https://www.cs.helsinki.fi/u/mluukkai/ohtu/ilves-kandi.pdf)

Teksti esittelee aluksi yleisellä tasolla ketterän ohjelmistokehityksen perusperiaatteet ja syyt siihen, miksi vesiputousmalli osoittautui riittämättömäksi. Ketterien menetelmien kahtena pääheimona mainitaan scrum ja kanban.

Varsinainen aihe on scrumin ja kanbanin ominaisuuksia yhdistelevä scrumban, joka soveltuu erityisesti arvaamattomiin, nopeasti muuttuviin kehitysympäristöihin. Puhtaan scrumin ongelmana tällaisissa ympäristöissä on sitoutuminen kiinteästi aikarajoitteisiin iteraatioihin. Puhdas kanban taas antaa tiimille jopa liikaa vapauksia.

Scrumban pyrkii saavuttamaan tasapainon scrumin ja kanbanin hyvien ominaisuuksien välillä. Eräs keskeinen menetelmä on aikarajoitetuista iteraatioista luopuminen – niiden sijaan käytetään jatkuvaa suunnittelua. Scrumban-ajattelun mukaan myös suurin osa scrumin yksittäisten tehtävien tarkasta työmäärien arvioinnista on turhaa (waste!). Sen sijaan keskitytään keskimääräisen työmäärän arviointiin.

Lopuksi esitellään kaksi tapaustutkimusta, joista kumpikin osoittaa lähinnä sen, että tilanteet ovat uniikkeja ja edes scrumbam ei ole taikaluoti joka automaattisesti ratkaisee ongelmat.
