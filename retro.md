# Retrospektiivimenetelmiä

## Start, Stop, Continue, More of, Less of Wheel

Menetelmä hyödyntää visuaalisena työkaluna ympyrää, joka on jaettu viiteen sektoriin: ”aloitetaan”, ”lopetetaan”, ”jatketaan”, ”lisää”, ”vähemmän”. Retrospektiivin vetäjä kerää ryhmältä kommentteja ja ehdotuksia sektoreiden mukaisesti: Pitäisikö aloittaa jotakin jota ei ole vielä tehty? Tehdäänkö tällä hetkellä jotakin tarpeetonta, joka ei edistä projektia? Mikä on hyvin nyt? Mitä jo nyt tehtävää pitäisi tehdä enemmän? Mitä pitäisi vähentää?

## Glad, Sad, Mad

Osallistujat kirjoittavat esimerkiksi post-it -lapuille lyhyitä huomioita ja kommentteja päättyneestä spintistä. Huomiot luokitellaan kolmeen ryhmään: glad (mikä sujui hyvin), sad (mikä sujui huonosti itse sprintissä tai tiimin työskentelyssä) ja mad (mikä sujui huonosti, voi koskea myös sprintin tai tiimin ulkopuolisia asioita). Kun kommentit on kerätty, niiden prioriteetista äänestetään. Tämän jälkeen aiheista keskustellaan prioriteettijärjestyksessä, kunnes kaikki on käsitelty tai aika loppuu.
